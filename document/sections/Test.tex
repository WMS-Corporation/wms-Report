\section{Test}
Il sistema `e stato testato su tutti i principali Browser di riferimento, qual: Chrome, Edge, Firefox e Safari. In questo modo `e stata verificata la stabilit`a dell’applicativo e la sua portabilit`a, rendendolo indipendente dalle configurazioni scelte dai vari utenti. Oltre a test effettuati lato client, anche le API progettate lato server sono state verificate e il loro risultato validato attraverso unit test tramite Jest, per garantirne la correttezza e consistenza.
\subsection{Euristiche di Nielsen}

L'idea dell'applicativo è nata dalla richiesta del committente di un software moderno e reattivo, si è reso quindi fondamentale testare l'applicativo facendo riferimento alle euristiche di Nielsen. Di seguito vengono riportate nel dettaglio le varie verifiche:

\textbf{Visibilità dello stato del sistema}: I link dell’applicativo sono stati progettati e organizzati per rendere l’applicazione il meno dispersiva possibile. Ogni elemento cliccabile che prevede un reindirizzamento esplicita chiaramente la sua destinazione. Le funzionalità non disponibili sono state indicate chiaramente utilizzando apposite segnalazioni.

\textbf{Corrispondenza tra il sistema e il mondo reale}: Tutti i componenti inserite all’interno del sistema presentano una corrispondenza con i concetti conosciuti dagli utenti, come ad esempio gli ordini, i corridoi dei magazzini e gli scaffali.

\textbf{Controllo e libertà per l’utente}: Gli utenti hanno piena libertà di navigazione; tramite il menu è sempre possibile muoversi tra le pagine del sito.

\textbf{Consistenza e standard}: Tutte le icone con un significato semantico sono le stesse, in ogni pagina dell'applicativo. Inoltre, lo stile grafico risulta coerente e aderente a determinati standard in tutte le pagine dell’applicazione.

\textbf{Prevenzione dell’errore}: La logica è stata concepita per mantenere sempre l’utente in una posizione non ambigua, in cui non è possibile commettere errori o generare inconsistenze nel sistema.

\textbf{Riconoscimento piuttosto che ricordo}: Le interfacce sono progettate per essere riconoscibili e permettere all’utente di orientarsi facilmente. Le azioni più importanti sono sempre visibili e facilmente raggiungibil.

\textbf{Flessibilità ed efficienza}: Le varie liste (utenti, task, ordini, ecc ) e l'intera interfaccia utente risultano consultabili in maniera efficiente e semplice.

\textbf{Estetica e design minimalista}: L’estetica è stata concepita con un design minimalista, che mette in risalto nella giusta misura il contenuto informativo importante e minimizza le informazioni aggiuntive allo stretto necessario.

\textbf{Facilità di riconoscimento, diagnosi e risoluzione degli errori}: Tutti gli errori sono riportati con descrizioni semplici e chiare del problema. Inoltre, per tutte le operazioni critiche come le cancellazioni, è sempre richiesta una conferma all’utente.

\textbf{Documentazione}: Il sistema non necessita di particolare documentazione, essendo molto intuitivo.

\subsection{Test di usabilità}
Oltre alle verifiche di usabilità tramite euristiche, sono stati raccolti feedback iterativi da un gruppo di utenti.\\
Sono stati assegnati i due differenti ruoli di amministratore e operativo al gruppo di utenti, ed è stato richiesto
loro di svolgere determinati compiti senza suggerimenti o consigli.\\

\begin{itemize}
    \item \textbf{Utenti Amministrativi}: Agli utenti amministrativi è stato chiesto di navigare attraverso la dashboard centralizzata per monitorare i movimenti degli articoli, lo stato degli ordini e le temperature nelle zone refrigerate.\\ Inoltre, è stato richiesto loro di gestire le notifiche proattive, affrontando situazioni critiche come deviazioni di temperatura o scorte a rischio di esaurimento.\\ Infine, hanno dovuto eseguire compiti come l'aggiunta, modifica ed eliminazione di prodotti e ordini.

    \item \textbf{Utenti Operativi}: Agli utenti operativi è stato chiesto di eseguire attività quotidiane come il carico e lo scarico delle merci utilizzando l'interfaccia intuitiva dell'applicazione.\\ Dovevano seguire le istruzioni dettagliate fornite in tempo reale per garantire l'esecuzione corretta delle attività.\\ Inoltre, gli è stato richiesto di completare i task assegnati e di segnalarne il completamento tramite l'icona \textbf{Done}.
\end{itemize}

Questo approccio ha permesso di raccogliere feedback preziosi da parte degli utenti, identificando aree di
miglioramento e garantendo che l'applicazione risponda efficacemente alle esigenze sia degli utenti amministrativi
che operativi nella gestione del magazzino alimentare.

